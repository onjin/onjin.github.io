<html><body><p>Pracując, można wiele dowiedzieć się o ludziach, a szczególnie o klientach. Jacy są, czego chcą, itp. Z czasem wiemy coraz więcej, a czasem wystarczy przeczytać kilka <a href="http://pl.wikipedia.org/wiki/Prawo_Murphy%27ego">praw Murphy'ego</a> i wszystko staje się jasne.</p>
<p><strong>Osiem praw szanownego klienta.</strong></p>

<ol><li>Klientowi nigdy nie przyjdzie na myśl ile kosztuje projekt, tylko ile można na tym projekcie zaoszczędzić.</li>

<li>Jeżeli udało Ci się wprowadzić w programie, wymagane przez klienta poprawki, wtedy on z nich zrezygnuje.</li>

<li>Żaden klient nie wie czego właściwie chce.</li>

<li>Każdy klient wie dokładnie czego nie chce.</li>

<li>Żaden klient nie chce tego co masz już gotowe.</li>

<li>Nie wie także co chciałby mieć zamiast tego.</li>

<li>Klient, który najmniej płaci marudzi najwięcej.</li>

<li>Klient żąda największych zmian dokładnie wtedy, kiedy produkt jest już gotowy.</li>



</ol><p><strong>Prawa ogólne.</strong></p>

<ol><li>Na polecenie "Napisz Tak lub Nie" użytkownik wpisuje "Tak lub Nie".</li>

<li>Na polecenie "Wciśnij ENTER" użytkownik wpisuje "ENTER".</li>

<li>Na polecenie "Naciśnij dowolny klawisz" użytkownik naciska klawisz SHIFT, ESCAPE, albo przycisk zasilania.</li>

<li>Jeżeli napiszesz procedurę, która zapobiega pojawianiu się błędnych wartości, to zawsze znajdzie się użytkownik, który ją pominie.</li>

<li>Jeżeli istnieją 4 różne możliwości doprowadzenia programu do krachu i wszystkie 4 zablokujesz, wtedy użytkownik znajdzie piątą metodę.</li>

<li>Nie ma programów całkowicie idiotoodpornych.</li>

<li>Program oddany użytkownikowi w piątek wraca do autora w poniedziałek.</li>

<li>Na pierwsze 90% programu potrzeba 10% przeznaczonego na jego realizację czasu.</li>



<li>Pozostałe 10% programu wymaga 90% przeznaczonego na jego realizację czasu.</li>

<li>Rozpoczynasz zawsze od pozostałych 10%.</li>

<li>10%, od których rozpoczynasz pracę stanowią te procedury, które w ostatecznym rozrachunku zostaną usunięte na życzenie klienta.</li>

<li>Jeżeli nie wiesz co czynisz, rób to w sposób elegancki.</li>

<li>W zespole programistów każdy ma genialny plan rozwiązania problemu. Wszystkie plany się wzajemnie wykluczają i żaden nie prowadzi do poprawnego rozwiązania.</li>

<li>Liczba osób w zespole programistycznym ma tendencje wzrastające niezależnie od ilości pracy.</li>

<li>W każdym programie błędy wykazują skłonność do występowania w tym miejscu, które sprawdzasz jako ostatnie.</li>

<li>Każdy program, który się dobrze zaczyna, kończy się źle.</li>

<li>Program, który zaczyna się źle, kończy się przerażająco.</li>



<li>To co wygląda łatwo jest trudne.</li>

<li>To co wygląda trudno jest niemożliwe.</li>

<li>To co wygląda na niemożliwe potrafi rozwiązać nawet twoja teściowa i to bez pomocy komputera.</li>

<li>Każdy programista przybywający z innego miasta jest fachowcem.</li>

<li>Idealny fachowiec wie absolutnie wszystko o niczym.</li>

<li>Nie wierz w cuda - zdaj się na nie.</li>

<li>Każda formuła i każda stała muszą być traktowane jako zmienne.</li>

<li>Prawdopodobieństwo wydarzenia jest odwrotnie proporcjonalne do życzenia.</li>

</ol></body></html>