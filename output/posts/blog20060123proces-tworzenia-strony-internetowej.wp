<html><body><p>Tworzenie strony internetowej jest procesem wymagającym odpowiedniego projektu oraz zarządzania.</p>
<p>Zanim napiszemy setki linii wspaniałego kodu HTML, CSS czy PHP należy się upewnić:</p>

<ul><li>czego naprawdę chce klient</li>

<li>czy możemy sprostać jego oczekiwaniom terminu wykonania, kosztu oraz działania ostatecznego produktu</li>

<li>czy stać nas na wykonanie projektu na zadanych warunkach</li>

<li>czy klienta stać na postawione przez nas warunki (np. cenowe)</li>

</ul><p>Klienci często nie do końca wiedzą czego potrzebują i dlaczego. Możemy otrzymać  zlecenie na 'zwykłą statyczną stronę', materiały podeślą nam później, jak przygotujemy szablony, itp. Potem otrzymujemy  materiały w formie listy 200 produktów, które powinny być na stronie podzielone na grupy towarowe, edytowalne z panelu administratora, z możliwością ich zamawiania przez różne grupy klientów (detalista, partner, dystrybutor), przydała by się możliwość importu oraz exportu danych z XLS (CSV) i oczywiście system newsów także byłby wskazany.<br>

Jeżeli w tym momencie jesteśmy na etapie gotowych szablonów (X)HTML/CSS oraz zaplanowaliśmy 5 dni roboczych na złożenie za ich pomocą dostarczonych treści ... to może być źle. Nie mówiąc już na ile wyceniliśmy nasze statyczne strony.</p>

<p>Krótka historia obrazująca <a href="http://www.pingmag.jp/2005/12/09/the-website-development-process/">prosty, modelowy przebieg procesu tworzenie strony</a>, przedstawiona jest na stronie <a href="http://www.pingmag.jp/">PingMan</a>'a.</p>

<p>Jest krótka, wyrazista i ... często jedynie modelowa :D

</p></body></html>