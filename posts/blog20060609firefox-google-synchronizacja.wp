<html><body><a href="http://www.google.com/tools/firefox/browsersync/" title="Synchronizacja firefox'a">Google Browser Sync</a> jest rozszerzeniem dla <a href="http://www.firefox.pl/" title="Firefox - nowoczesna przeglądarka internetowa">Firefox'a</a>, które <strong>synchronizuje ustawienia przeglądarki</strong> (bookmarki, historię, ciasteczka, zapisane hasła) pomiędzy komputerami (np. Twój Firefox w domu i pracy). Pozwala także odtworzyć otwarte panele i okna przeglądarki.


Rozszerzenie to wymaga posiadania konta w <strong>Google</strong> (<a href="http://gmail.com" title="Google Mail - bezpłatna poczta">GMail</a>). Po zainstalowaniu mamy do wyboru  konfigurację <strong>standardową</strong> (synchronizacja wszystkiego i szyfrowanie przechowywanych haseł oraz ciasteczek) oraz <strong>zaawansowaną</strong>, w której sami wybieramy co ma być synchronizowane czy też szyfrowane. Podajemy <strong>PIN</strong> chroniący dodatkowo nasze dane i zaczyna się proces synchronizacji.



Start przeglądarki będzie spowolniony o czas potrzebny do synchronizacji danych z sewerami google. Ale za to po otwarciu kilku ciekawych stron w panelach, założeniu kilku kont z zapamiętaniem haseł i zamknięciu przeglądarki w pracy ... wracamy do domu, otwieramy przeglądarkę i mamy stan przeglądarki z chwili zamknięcia jej w pracy (hasła, panele, itp)



</body></html>