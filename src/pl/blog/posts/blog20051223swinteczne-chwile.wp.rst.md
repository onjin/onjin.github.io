---
title: "Świąteczne chwile"
date: 2005-12-23T15:35:17
tags: ["misc"]
---
Przez te kilka świątecznych dni, postaram się zapomnieć kim jestem - w te zwykłe dni.<br>
Ucieknę z mej mrówczej ścieżki wijącej się między zmęczonymi ludzmi, zmasowanymi w środkach komunikacji.

Zobaczę niebo, słońce. Poczuję wiatr. Przez głowe przemknie mgliste wspomnienie człowieczeństwa.
I się uśmiechnę. Szeroko, prawdziwie, tak po prostu. Zacisnę dłonie by zatrzymać ten czas jak najdłużej.

A za kilka dni znów stanę się maszyną, z rzadkimi przebłyskami świadomości.

Z najlepszymi życzeniami pięknych, długich chwil dla wszystkich.
