---
title: "Własna strona startowa"
date: 2006-02-23T11:13:14
tags: ["www", "tools"]
---
Popularne (choć chyba powoli) stają się serwisy oferujące <strong>osobiste strony startowe</strong>. Strona taka zawiera często newsy z interesujących nas serwisów, okienko logowanie się do naszego serwisu pocztowego, pogodę, kursy walut, notatki i wiele innych.

Z polskich serwisów kojarzę jedynie <a href="http://startowy.com">startowy.com</a>. Ostatnio dużo słychać także o witrynie Microsoftu <a href="http://live.com">live.com</a>. Wczoraj natomiast wpadł mi do Firefox'a taki adres jak <a href="http://www.netvibes.com/">www.netvibes.com/</a>.

Cechą wspólną tych serwisów jest wygodna edycja swojej strony oraz wygodnie przemieszczanie jej elementów. Aby korzystać z <strong>startowy.com</strong> należy się zarejestrować. Otrzymujemy wtedy swój osobisty adres np. <em>mojastrona.startowy.com</em>, który możemy propagować wśród naszych znajomych (dokładając np. do niej własny blog). Serwis ten odbiega więc od funkcji tylko naszej osobistej strony startowej.

<strong>live.com</strong> oraz <strong>www.netvibes.com</strong> natomiast nie dają możliwości stworzenia własnego zewnętrznego adresu. Zapamiętują Twoje ustawienia za pomocą ciasteczek (<em>cookies</em>) lub po zarejestrowaniu swojego adresu email i ustawieniu hasła, możemy uzyskać dostęp do swojej strony z dowolnego komputera i przeglądarki.

Pod względem różnorodności box'ów (<em>funkcji</em>) www.netvibes.com pozostaje na topie, natomiast live.com umożliwia nam dodatkowo sterowanie layoutem (ilość kolumn, język strony).

Oczywiście live.com (<em>domyślnie</em>) oraz www.netvibes.com są serwisami anglojęzycznymi.
